====== 8. ረቢ እግል ዮሴፍ ወእግል አዳሙ አድሓነዮም ======

{{https://api.unfoldingword.org/obs/jpg/1/en/360px/obs-en-08-01.jpg?direct&}}

ሓቆ ብዙሕ ሰነት ያቆብ ሓቆ ደግለላ፡ እሊ ንዋይ ለታልዮ ሓዋቱ እንክሆ ከምሃለዉ እግል ልርኣዮም፡\\
እግል ለፈትዩ ጅናሁ ዮሴፍ ላኣከዩ፡፡

{{https://api.unfoldingword.org/obs/jpg/1/en/360px/obs-en-08-02.jpg?direct&}}

ኣቡሆም ያቆብ እግል ዮሴፍ ምን አሕዋቱ ማራ ፈትዩ ሰበት ዓላ ዮሴፍ ሄኒ ሙዲር ናይ ሓው ከምገብእ\\
እብ ሕልም ራኢ ሰበት ዓላ ሓዉ እግል ዮሴፍ ጸልአዉ፡፡ ዮሴፍ እግል ሓዉ እግል ልስኣል ዲቦም ሓቆ መጻ፡\\
ሓዉ ላኪን እንደ ጨዉ ወዲብ በረት ለሸቃጦ ኣድበዉ፡፡

{{https://api.unfoldingword.org/obs/jpg/1/en/360px/obs-en-08-03.jpg?direct&}}

ሕዉሆም ዮሴፍ ቀደም እላ ዲብ ቤቶም ምቅባሎም እግል ዮሴፍ ለልባሱ ለዓላ ገሚስ እንደቀደው እብ\\
ደም ጠሊት ሓንሰሰው፡፡ ምን ሓሩ እግለ እብደም ለትሓንሰሳ ገሚስ እግል አቡሆም አርአዉ፡፡ ህቱ ሄኒ አርዌ\\
ከደን ቀትለዩ እንደ ቤላ ማራ በካ፡፡

{{https://api.unfoldingword.org/obs/jpg/1/en/360px/obs-en-08-04.jpg?direct&}}

ለሸቃጦ ሄኒ እግል ዮሴፍ አስክ ምስር ነስአው፡፡ምስር ሄኒ ዲብ ጀፈር ብር አባይ ለልትረከብ ሸዲድ ዓድ\\
ዓለት።እሎም ሸቃጦ እግል ዮሴፍ እግል ኦሮት ታጂር መስኡል እናስ አድበዉ፡፡ ዮሴፍ ሄኒ ፌደብ ተላይ\\
ዓላ።ወረቢ ሄኒ እግል ዮሴፍ ዳሕረዩ፡፡

{{https://api.unfoldingword.org/obs/jpg/1/en/360px/obs-en-08-05.jpg?direct&}}

እሲት ላመስኡል ምስል ዮሴፍ እግል ትክረር ጀረበት፡፡ ዮሴፍ ሄኒ ዲብ ቀደም ረቢ እኩይ ኢዌዴኒክ \\
እንደ በላ እምቢ በለያ፡፡ ህታ ሄኒ እንደ ሓርቀት እብ ሓሰት ከሰቱ፡ እንደጣብጣ ዲብ ስጂን እግል ልእተ\\
ወዴቱ፡ ዲብ ስጂን ዋላ ምን ለኣተ እግል ረቢ እሙን እንደ ገኣ ሰበት ረከባ ረቢ ዳሕረዩ፡፡

{{https://api.unfoldingword.org/obs/jpg/1/en/360px/obs-en-08-06.jpg?direct&}}

ዮሴፍ ንጹህ እናስ እንደ ሃላ ዲብ ማሕቡስ ክልኤ ሰነት ወዳ።ሓተ ላሊ ምድራዊ መስኡል ፈርኦን አግል\\
ልትፍሃም ለኢቀድር ክልኤ ሕልም ሓልማ።ምኖም ኦሮቱ እግል ሕልም እግል ልፍታሕ ለቀድር ያዓላኒክ።

{{https://api.unfoldingword.org/obs/jpg/1/en/360px/obs-en-08-07.jpg?direct&}}

ረቢ ሄኒ እግል ዮሴፍ ናይ ሕልም ምፋታሕ ሀይቡ ዓላ፡፡ ሰበት እሊ ፈርኦን እግል ዮሴፍ ምን ማሕቡስ\\
ኦዉ ሄኒ ሲጂን ፈገረዩ፡፡ ዮሴፍ እግል ሕልም እብምፍታሕ ፡‹‹ ረቢ ሰቡዕ ናይ ጽጋብ ሰነት እግል ላምጽእ ቱ\\
ሓቆሁ ሄኒ ሰቡዕ ናይ ጁዕ ሰነት እግል ላምጥእ ቱ›› ቤለዩ፡፡

{{https://api.unfoldingword.org/obs/jpg/1/en/360px/obs-en-08-08.jpg?direct&}}

ፈርኦን እብ ዮሴፍ ማራ ፈከራ፡ ዲብ ኩሉ ግብጺ ሄኒ ካልአይ መስኡል እንደወዳ ሸመዩ፡፡

{{https://api.unfoldingword.org/obs/jpg/1/en/360px/obs-en-08-09.jpg?direct&}}

ዮሴፍ ሄኒ እግል ሰብ ብዙሕ እክል እገል ልአክቡ፡ድቤን ስቡዕ ሰነት ጽጋብ ከም ሃላ ወሰቡዕ ናይ ጁዕ\\
ሰነት ሓቆ መጸዮም ዮሴፍ ምና ቆፋፉ እክል እንደ አፍገራ እንደ ለደቤ ካፊ ልትበላዕ መግብ ረክበው።

{{https://api.unfoldingword.org/obs/jpg/1/en/360px/obs-en-08-10.jpg?direct&}}

ለጁዕ እት ግብጺ ሌጣ እንደ ኢገብእ ለዓላ፡ዲባ ያቆብ ወዕያሉ ለዓለው ዲባ ኣካን ሄኒ ማጥእ ዓላ፡፡

{{https://api.unfoldingword.org/obs/jpg/1/en/360px/obs-en-08-11.jpg?direct&}}

እክል እግል ልዳበው ያቆብ እግል አጀኒቱ አስክ ግብጺ ለአከዮም።ሕዋት ዮሴፍ እክል እግል ልዳበዉ\\
ጌሰው፡፡ ዲብ ቀደም ዮሴፍ ሓቆ ባጥረዉ ዮሴፍ ከምሰልቱ ኢኣመረው፡ ህቱ ላኪን አምሮም ዓላ።

{{https://api.unfoldingword.org/obs/jpg/1/en/360px/obs-en-08-12.jpg?direct&}}

ዮሴፍ እግል ሐዉ ጀረበዮም፡ ቁይራም ሓቆ ሃለው እንደ ቤላ፡‹‹ ኢትፍርሁ አና ሕውኩም ዮሴፍ አና\\
እግል ባርነት ተድብዩኒ እንደ ህሌኩም እኩይ እግል ትብጾሖ ዲብዬ ጀረብኩም ዓልኩም፡ ይግባእ እንዲኮን ረቢ\\
እግለ እኩይ እግል ሰነትየ ወደዩ ዲብ ግብጺ እንደ መጻእኩም ንበሩ፡ እግልኩም ወእግል አዳምኩም ኩሉ\\
ላልሓዴኩም እግል አዳሉ እግልኩም ›› በለዮም፡፡

{{https://api.unfoldingword.org/obs/jpg/1/en/360px/obs-en-08-13.jpg?direct&}}

አሕዋት ዮሴፍ እስክ ዓዶም አቅቤለው ዮሴፍ እብ ርሑ ከምሰል ሃላ እግል አቡሆም ያቆብ ሓቆ\\
አስአሌዉ ማራ ፍረሓ፡፡

{{https://api.unfoldingword.org/obs/jpg/1/en/360px/obs-en-08-14.jpg?direct&}}

ዋላ ያቆብ ድግሉለ ሓቆ ገቢእ ምስል ኩሎም አዳሙ ዲብ ግብጺ እንደ ጌሰው ዲቡ ሳክነው፡፡ ያቆብ\\
እንደ መጸው እግል ኩሎም አጀኒቱ ዳሕረዮም፡፡

{{https://api.unfoldingword.org/obs/jpg/1/en/360px/obs-en-08-15.jpg?direct&}}

ረቢ እግል አብራሃም ላሃበዩ ተስፋታት ገለድ ዲብ ኢሳቅ ሓልፋ፡ ሙኑ ሄኒ ዲባ ያቆብ፡ ወሙኑ ሄኒ\\
ዲቦም ዓስር ክልኤ አጀኒት ያቆብ ወአዳሙ ሓልፋ፡፡ እሎም ዓስር ክልኤ አጀኒት ያቆብ ወዘርኦም ሄኒ ዓስር\\
ክልኤ ነባይ ናይ እስራኤል ገኡ፡፡

ታሪክ ክታብ ቅዱስ፦ ምን ኦሪት ፍጥሬት 37-50
